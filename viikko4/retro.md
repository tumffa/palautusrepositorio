Tiimin retrospektiivien ideana on siis tarkastella mennyttä työrupeamaa ja miettiä yhdessä mitkä toimintatavat olivat hyviä ja mitä taas voisi muuttaa tulevaisuutta varten. Tähän on erilaisia tekniikoita, kuten esimerkiksi:

1. "Start, Stop, Continue, More of, Less of Wheel"

2. "Glad, Sad, Mad"

Ensimmäisessä tekniikassa kokouksessa piirretään ympyrä, jossa on 5 osaa: start, stop, continue, more of ja less of. Yhdessä käydään läpi jokainen alue. Mitä uutta voisi kokeilla? Mikä toimintatapa tulisi lopettaa? Mitä tulisi jatkaa? Samalla kokouksen vetäjä ottaa kommentteja tiimin jäseniltä eri kategorioille.

Toisessa tekniikassa kategorioidaan sprintin aikana huomattuja asioita sanoilla Glad, Sad ja Mad. Kokous aloitetaan sillä, että jokainen tiiminjäsen kirjoittaa esim. post-it -lapuille huomaamiaan asioita, esim: "taskin ohjeet ovat epäselvät", "tämä toiminnallisuus suoritettu etuajassa". Sitten osallistujat lyhyesti selittävät lappunsa ja asettavat ne kategorioihin Glad, Sad, Mad. Tämän jälkeen jäsenet äänestävät mistä ongelmista tulisi keskustella lisää ja miettivät onko niissä perää.s